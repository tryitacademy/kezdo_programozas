# Kezdő programozás

A kurzus célja, hogy a résztvevők betekintést nyerjenek a programozás világába.
Megismerkedünk az programozói gondolkodásmóddal és áttekintjük az alapvető
programozási eszközöket. A tanfolyam **nem** igényel semmiféle előismeretet, a
tananyag ennek tükrében került összeállításra, sok-sok gyakorló példán mélyítjük
el az új ismereteket. Törekszünk arra -szem előtt tartva, hogy ez egy új világ
lesz számodra-, hogy a bemutatott megtanult dolgok, a lehető legkevésbé legyenek
bármiféle programozási nyelvhez kötve, azt csupán mint eszközt használjuk a
tanult dolgok bemutatására, kipróbálására.

A kurzus kezdetben a Python nyelvet használja, de hamarosan bővítjük a palettát,
hogy a számodra legszimpatikusabb nyelvvel vághass bele ebbe az új, izgalmas
kalandba. A későbbi új nyelvek megjelenése a kínálatban, nem jelenti a tudásanyag
differenciálódását. Fontosnak tartjuk, bármelyik nyelvet választod a későbbiekben
a tanulás elkezdéséhez, az elsajátított tudásanyag nem függ a kiválasztott nyelvtől.

### Tematika:

1.  Adatok típusai, változók, I/O
2.  Logikai típus, elágazás
3.  Ciklusok
4.  Függvények, eljárások
5.  Összetett típusok(OOP)
6.  Összetett típusok(OOP) + modularizáció
7.  File-hibakezelés
8.  Projekt
9.  Projekt
10. Projekt

### Projekt

A kurzus folyamán megszerzett tudást arra fogjuk használni, hogy megvalósítsunk
egy képkonvertáló alkalmazást az "asciify"-t. A projekt elkészítéséhez minden
tudásunkra szükség lesz (itt-ott picit többre is), de nagyon hasznos megtapasztalni
az utat egy komplettebb program tervezésétől kezdve a megvalósításon át egészen
a használatának öröméig.

### asciify

| **Előtte**                        | **Utána**                    |
|:---------------------------------:|:----------------------------:|
| ![alt text](img/test04.jpg)       | ![alt text](img/test04.jpg)  |
